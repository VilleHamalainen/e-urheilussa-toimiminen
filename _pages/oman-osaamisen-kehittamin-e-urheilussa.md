---
layout: default
title: Oman osaamisen kehittäminen e-urheilussa
permalink: /oman-osaamisen-kehittäminen-e-urheilussa/
---

# Oman osaamisen kehittäminen e-urheilussa

---

## Sisällysluettelo

- [Oman osaamisen kehittäminen e-urheilussa](#oman-osaamisen-kehittäminen-e-urheilussa)
  - [Sisällysluettelo](#sisällysluettelo)
  - [Pelillinen kehittyminen](#pelillinen-kehittyminen)
    - [Pelimekaniikat](#pelimekaniikat)
      - [Ampuminen](#ampuminen)
      - [Liikkuminen](#liikkuminen)
      - [Pelitietämys](#pelitietämys)
      - [Utility muiden pelien kontekstissa](#utility-muiden-pelien-kontekstissa)
      - [Äänet ja kuva](#äänet-ja-kuva)
      - [Pelin erikoisuudet](#pelin-erikoisuudet)
    - [Muut taidot](#muut-taidot)
    - [Henkinen kyvykkyys](#henkinen-kyvykkyys)
      - [Kommunikaatio ja tiimityöskentely](#kommunikaatio-ja-tiimityöskentely)
  - [Tiimidynamiikka](#tiimidynamiikka)
    - [Pelin aikainen toiminta](#pelin-aikainen-toiminta)
    - [Pelin ulkopuolinen toiminta](#pelin-ulkopuolinen-toiminta)
  - [Konfliktinratkaisu](#konfliktinratkaisu)
    - [Pelin aikaiset konfliktit](#pelin-aikaiset-konfliktit)
    - [Pelin ulkopuoliset konfliktit](#pelin-ulkopuoliset-konfliktit)
  - [Johtajuustaidot](#johtajuustaidot)
    - [Pelin aikainen johtajuus](#pelin-aikainen-johtajuus)
    - [Pelin ulkopuolinen johtajuus](#pelin-ulkopuolinen-johtajuus)
  - [Tehtäviä](#tehtäviä)
    - [Oman ja joukkueen tekemisen analysointi](#oman-ja-joukkueen-tekemisen-analysointi)
  - [Fyysinen ja henkinen hyvinvointi](#fyysinen-ja-henkinen-hyvinvointi)
    - [Ergonomia ja fyysinen kunto](#ergonomia-ja-fyysinen-kunto)
    - [Stressinhallinta ja palautuminen](#stressinhallinta-ja-palautuminen)
    - [Ravitsemus ja uni](#ravitsemus-ja-uni)
  - [Tekninen osaaminen](#tekninen-osaaminen)
    - [Laitteisto- ja ohjelmisto-osaaminen](#laitteisto--ja-ohjelmisto-osaaminen)
    - [Striimaus- ja sisällöntuotantotaidot](#striimaus--ja-sisällöntuotantotaidot)
  - [Liiketoimintaosaaminen](#liiketoimintaosaaminen)
    - [Sopimusneuvottelut](#sopimusneuvottelut)
    - [Taloudenhallinta](#taloudenhallinta)
  - [Oman brandin rakentaminen](#oman-brandin-rakentaminen)
    - [Sosiaalisen median hallinta](#sosiaalisen-median-hallinta)
  - [Kielitaito ja kulttuurinen osaaminen](#kielitaito-ja-kulttuurinen-osaaminen)
    - [Englannin kielen taito](#englannin-kielen-taito)
  - [Mitä uran jälkeen?](#mitä-uran-jälkeen)
    - [Valmentaminen ja analytiikka](#valmentaminen-ja-analytiikka)
    - [Muut urat](#muut-urat)
  - [Laaja tehtävä innokkaille opiskelijoille](#laaja-tehtävä-innokkaille-opiskelijoille)
    - [Tehtävän kuvaus](#tehtävän-kuvaus)
    - [Vaiheet](#vaiheet)
  - [Resursseja](#resursseja)
  - [Seuraava aihe](#seuraava-aihe)
  - [Edellinen aihe](#edellinen-aihe)

---

## Pelillinen kehittyminen

E-urheilulla ja perinteisellä urheilulla on hyvin paljon yhtäläisyyksiä, vaikka pelaamiseen onkin pitkään liitetty stereotypioita epäterveellisesistä elämäntavoista. Ja onkin totta, että lajissaan maailman paras e-urheilija ei näytä fyysisesti samalta kuin useiden eri lajien huippu-urheilijat, eikä näin kuulukkaan olla. Pelien pelaaminen ja niissä kilpaileminen vaatii useita erilaisia taitoja, ymmärryksen pelin isosta kuvasta eli strategian ja taktiikan, kykyä äärimmäisen nopeisiin päätöksiin, henkistä kanttia ja kestävyyttä sekä kykyä keskittyä pitkiä ajanjaksoja useiden tuntien ajan ja vaikka mitä muuta! Tässä tutkinnon osassa keskustelemme asioista usein Counter Striken näkökulmasta, mutta samat lainalaisuudet pätevät myös muihin pelityyppeihin. Tietenkin pelillisiä eroja on ja olisikin hölmöä verrata vaikkapa [HearthStonea](https://hearthstone.blizzard.com/en-us) ja [Counterstrikea](https://www.counter-strike.net/) suoraan toisiinsa, koska pelityypit ovat täysin erilaisia.

### Pelimekaniikat

Tässä osiossa käydään läpi pelimekaniikkoja Counter Striken näkökulmasta. Erilaisia mekaniikkoja, jotka pelaajan täytyy hallita ovat seuraavat pelimekaniikat: ampuminen, liikkuminen, erilaisten peliobjektien kuten granaattien tuntemus, taktiikka ja ns. metagame, pelin ekonomia, visuaaliset elementit kuten ääni ja kuva(pelaajien äänet, varjot) ja pelin tavoitteet kuten pommin toiminta.

#### Ampuminen

Ampumapeleissä luonnollisesti ensimmäinen asia on tähtääminen mahdollisimman nopeasti ja tarkasti vastustajaan. Tähän on kehitetty omia uusia työkaluja, joiden avulla ns. "1st bullet accuracya" voidaan kehittää. Esimerkkeinä mainittakoot Steamista löytyvä ilmainen [Aimlabs](https://store.steampowered.com/app/714010/Aimlabs/) tai selaimessa toimiva [Mouseaccuracy](https://mouseaccuracy.com/game). Nopea ja tarkka ampuminen on kuitenkin vain yksi osa kilpapelaamista ja esimerkiksi Counter Strikessa erilaisia ampumistyylejä on useita erilaisia. Parhaat pelaajat hyödyntävät erilaisia tyylejä tilanteen mukaan. Esimerkiksi, jos joukkue tietää, että vastustaja säästää ja heillä ei ole suojia, on tietyissä tilanteissa järkevää tähdätä vartaloon, jolloin ilman suojaa olevat pelaajat hidastuvat ja heidän tähtäämisensä muuttuu mahdottomaksi ns. "aim punchin" takia, jolloin tähtäin hyppii mihin sattuu. Esimerkiksi huippujoukkue Astraliksen pelaajat saattoivat muuttaa tähätäimensä sijaintia ekonomian perusteella.

[![How to use modern tools to develop aim by Styko](https://img.youtube.com/vi/1vN2H0rzd5U/0.jpg)](https://www.youtube.com/watch?v=1vN2H0rzd5U)

*Ammattipelaaja Stykon näkemyksiä tähtäystyökalun käytöstä. Yksilön mekaaninen osaaminen ei yksin riitä huipulle asti, vaan myös muita ominaisuuksia vaaditaan.*

Counter Strikessa puhutaan ainakin kolmesta eri ampumatyylistä: Tapping, Bursting ja Spraying, jotka vapaasti suomennettuina tarkoittavat yhtä laukausta, alle kymmentä laukausta ja lippaallista ammuksia, joiden ohjaaminen onkin oma taitonsa, koska kaikilla aseilla luodit lentävät hieman eri tavalla. Eri pelaajilla on erilaisia tyylejä käyttää aseita, mutta usein aivan huippupelaajat tunnetaan poikkeuksellisen nopeasta ja tarkasta ensimmäisestä ammuksesta, jolla vihollinen usein voitetaan kerralla verrattuna useamman ammuksen ampumiseen, joka vie aikaa ja antaa muulle vastustajan joukkueelle aikaa reagointiin. Ampumisessa voidaan puhua lisäksi liikkuvan kohteen seuraamisesta varsinkin burst tai spray ampumatyyleissä ja nopeista reaktiotilanteista, joissa pelaaja heilauttaa tähtäimen millisekunneissa eri kohtaan kuin missä se alunperin oli. Ampuminen on pelien fundamentaalinen mekaniikka, joka voi tietämättömälle vaikuttaa varsin suoraviivaiselta, mutta esimerkiski puolustavan ja hyökkääjän tulee miettiä eri tilanteissa hieman eri asioita ampumisen suhteen. Otetaan esimerkki puolustavan joukkueen pelaajasta, joka odottaa, että vastustaja tulee nurkan takaa. Hän siis laittaa tähtäimensä kohtaan, johon vastustajan pää ilmestyy isoimmalla todennäköisyydellä ja niin, että pelaaja kerkeää tähän reagoida. Tässä tilanteessa puhutaan ennakoivasta ampumisesta tai tutummin "pre aiming", joka onnistuessaan tuottaa useita frageja, mutta mitä tapahtuu, jos ensimmäiset ammukset menevät ohi? Tällöin pelaaja joutuu muuttamaan ampumistekniikkaansa seuraavaksi tekniikaksi, koska usein vastustajat liikkuvat arvaamattomasti ja usein alemman tason pelaajat eivät ole kovin hyviä seuraamaan liikkuvia kohteita, mikä sinänsä onkin hyvin luonnollista. Palaamme aiheeseen tarkemmin liikkumisosiossa.

Pre aiming tarkoittaa siis kykyä visualioida sitä, mitä hetken päästä tapahtuu ja mihin yritetään tähdätä. Jotta tiedämme mihin tähdätä ja milloin meidän tulee tuntea kaikki kartat ja tuntea niiden ajoitukset. Palaamme tähän aiheeseen tarkemmin myöhemmin. Puhuimme äsken puolustavan joukkueen ampumisesta, mutta mikä on tilanne hyökkääjän suhteen? Tässä vaiheessa peliin astuu myös mukaan pelimekaniikka, jota kutsutaan ns. "peaker's advantageksi", jossa pelimoottori ja internetviive antaa tiettyjä etuja pelaajalle, joka tekee aloitteen. Kuitenkin isoimman edun hyökkääjälle (huom. tämä voi ola kumpi tahansa puoli riippuen tilanteesta ja pelaajasta) hyvin toteutettuna tuo tieto siitä, mitä seuraavaksi tapahtuu, joka helpottaa omaa valmistautumista ja reagointia tilanteisiin. Hyökkäävä pelaaja pyrkiii visualisoimaan ja asettamaan tähtäimen sinne missä puolustava pelaaja on ja ampuu tyypilliiin kohtiin varuilta. Tätä kutsutaan ns. "pre-fireksi" eli ennakkoon apumiseksi kohtiin, joissa pelaajat tyypillisesti ovat.

Usein tilanteiden voittamien onkin paljon muuta kuin sitä kuka painaa nopeiten ja pystyy siirtämään hiirtään nopeiten eri koordinaattien välillä (tällä on myös iso rooli kuten tämän hetken supertähti Donk on osoittanut). Kyseinen mekaaniikka vaikuttaa luonnollisesti puolustavassa asemassa olevan pelaajan toimintaan, jolloin oman sijoittumisen miettiminen kierrosten alussa, tai ennen peliä on iso rooli pelissä menestymiselle. Samassa paikassa oleva pelaaja on usein helppo saalis vastustajan joukkueelle.

[![Why you still strugling with moving targets?](https://img.youtube.com/vi/DP954gl592E/0.jpg)](https://www.youtube.com/watch?v=DP954gl592E)

*Vihjeita liikkuvien kohteiden seuraamiseen ja työkaluja oman pelaamisen kehittämiseen.*

https://www.youtube.com/watch?v=VN4b2c_CdIo&ab_channel=minigodcs aimtrainerdemo

---

#### Liikkuminen

Tämä osio käsittelee liikkumisen avainkonsepteja, käyttäen ensisijaisesti Counter-Strike 2:ta (CS2) esimerkkinä, vaikka monet periaatteet pätevät muihinkin peleihin. Liikkuminen ei ole vain paikkojen välillä liikkumista, vaan huippupelaajat liikkuvat ja ampuvat samaan aikaan, niin, että tarkkuus ei kärsi. Pelissä liikkumiseen liitty hahmon nopeus ja kiihtyvyys, joihin pelaaja voi vaikuttaa painamalla eteen, taakse, oikealla ja vasemmalle nappeja. Ehkä tärkein yksittäinen liikkumiseen ja ampumiseen liittyvä mekaniikka on ns. "counter strafing", jossa pelaaja painaa vasemmalle liikkuessaan (A-nappi näppäimistössä) D-nappia, jolloin pelihahmo pysähtyy samalla hetkellä ja tällöin ampuminen tarkasti on mahdollista. Edellisessä osiossa puhuimme ampumisesta ilman liikettä, mutta kuten tulemme huomaamaan, paikallaan oleva pelaaja ei pelissä pärjää. Ilman vastaliikettä ammukset lähtevät mihin sattuvat. Jos pelaaja taas päästää irti tässä tapauksessa A-napista, kestää hahmolla pieni hetki pysähtyä. Toinen tapa liikuttaa omaa hahmoa on mennä kyykkyyn, joka myös pysäyttää hahmon ja näin ollen tekee ampumisesta tarkkaa (itseasiassa kaikkein tarkin tapa ampua on olla kyykyssä), jollon myös hahmon koko ruudulla pienenee, mutta vastaavasti liikkumiseen tulee viivettä ja se hidastuu. Kyykkyyn meneminen on myös äärimmäisen tärkeä tapa sotkea ampumisosiossa puhuttua ennakoivaa ampumista, koska pelaajan pää voi olla kahdella eri korkeudella riippuen tuleeko pelaaja kyykyssä vai seisten. Vauhtiin taas vaikuttaa tuleeko pelaaja juosten vai kävellen (lisäksi pienellä vastaliikkeellä hahmo saavuttaa hetkellisen korkeimman mahdollisen kiihtyvyyden).

[![The Ultimate Guide to Counter Strafing in CS"](https://img.youtube.com/vi/Li4J09ei8ro/0.jpg)](https://www.youtube.com/watch?v=Li4J09ei8ro&ab_channel=CSSeb)

*Liikkumisen ja ampumisen perusteet.*

[![Donk 1 v 5 keystrokes](https://img.youtube.com/vi/qIHmRN93Oj0/0.jpg)](https://www.youtube.com/watch?v=qIHmRN93Oj0&ab_channel=Leetify)

*Maailman parhaan pelaajan taidonnäyte.*

Liikkuminen on keskeinen taito, joka erottaa huippupelaajat muista pelaajista ja vaikuttaa pelin jokaiseen osa-alueeseen. Erilaisten liikkumistekniikoiden hallitseminen voi yllättää vastustajan, koska tietyttyihin paikkoihin pääseminen nopeasti vaatii peruspelaajalle haastavien liikkeiden suorittamista (esimerkiksi CS2-kartta Miragen ikkunasta mutkaan hyppy CT:nä). Liikkumisella vaikeutetaan myös vastustajan tähtäämistä, josta pääsemme tarkemmin erilaisiin tapoihin tulla esiin nurkkien tai muiden esteiden takaa Pelissä voi myös hypätä, jolla voi päästä nopeasti vaikeisiin paikkoihin, harhauttaa vastustajan tähtäimen paikkaa jne. Erilaiset hypyt ja liikkuminen ovat luoneet omia pelimuotoja, jossa pelaajat kilpailevat ja emme tässä materiaalissa syvenny aiheeseen sen enempää. Alla olevasta videoista voi aloittaa tutustumisen hyppyjen maailmaan.

[![How To Do Every Skill Jump in CS2](https://img.youtube.com/vi/goFpDwLvFqs/0.jpg)](https://www.youtube.com/watch?v=goFpDwLvFqs&ab_channel=dabewie)

*Counter Strike on täynnä erilaisia vaikeita hyppyjä, joilla voi saavuttaa etuja.*

**Peek tyylit (kurkkaus tyylit vapaasti suomennettuna)**:

- Wide Peek (laajakurkistus) tarkoittaa liikettä, jossa pelaaja pyrkii tulemaan kulman takaa mahdollisimman nopeasti altistaen itsensä usealla eri kulmalle, mutta näin ollen hän pyrkii välttämään vastustajan pelaajan tähtäimen nopeudella ja samalla antaa tilaa takana tuleville pelaajille. Pelaajalla on erilaisia keinoja saada hahmoonsa vauhtia ja tässä tyylissä tieto siitä, että hahmolla kannattaa liikkua ensin toiseen suuntaa lisää hahmon maksiminopeutta hetkellisesti. Tästä on myös käytössä termejä kuten "Ferrari Peek", jossa vastustajan näkökulmasta pelaaja tulee esille Ferrarin nopeudella tehden osumisesta häneen äärimmäisen hankalaa. Kyseisestä liikkeestä käytetään myös termiä "levitä", jolloin liikumalla tehdään tilaa perässä tuleville muille pelaajille, ja tämä taas mahdollistaa ylivoimatilanteiden luomisen tulitaisteluihin.

- Shoulder Peek (olkapääkurkistus) tarkoittaa liikettä, jossa pelaaja paljastaa vain pienen osan hahmostaan (olkapään), jolloin tavoitteena on saada vastustajan reagoimaan ja ampumaan. Tämä antaa pelaajalle tietoa vastustajan sijainnista ja mahdollisuuden tehdä esimerkiksi yllä mainittu wide peek pienen liikkeen jälkeen, jolloin vastuastajan tähtäin on toivottavasti väärässä paikassa. Shoulder Peek mahdollistaa tiedon keräämisen ilman, että täysin sitoudutaan taisteluun.

- Crouch Peek (kyykkykurkistus) tarkoittaa liikettä, jossa pelaaja suorittaa nopean kyykistyminen, jolla pelaaja muuttaa oman päänsä sijaintia ja tekee samalla pelihahmosta pienemmän ja vaikeammin osuttavan. Tätä tekniikkaa käytetään usein prefire tekniikan kanssa. Tätä tekniikkaa hieman muuttaen hyödyntävät monet huippupelaajat, niin, että he tulevat välillä esiin suoraan kyykyssä tai pystyssä mennen kyykkyyn kun vihollinen huomataan.

Liikkumisessa ei ole kyse vain nopeudesta, vaan myös älykkäästä liikkumisesta edun saavuttamiseksi joukkueelle. Tätä kutsutaan usein tilan ottamiseksi, jolloin yhden tai useamman pelajaan liikkuminen strategisesti tärkeisiin paikkoihin voi parhaassa tapauksessa muuttaa koko erän kulun tai ainakin herättää kysymyksiä ja epävaramuutta vastustajan joukkueessa. Counter Strikessa on kahdenlaista liikkumista: liikettä, joka päästää ääntä ja liikettä, joka on hiljaista. Juostessa toiset pelaajat kuulevat sinut, kun taas kävellessä tai kyykyssä edetessä ääntä ei kuulu. Äänet ovat tärkeä osa peliä ja liikkumisen tuottama ääni on yksi tärkeimmistä tavoista saada tietoa pelin aikana. Aihe on sinällään monimutkainen, koska ammattilaispeleissä myös äänien kuulumattomuus voi paljastaa vastustajalle mitä todennäköisesti tapahtuu seuraavaksi. Ei organisoiduissa peleissä tilanne on hieman toisenlainen, koska joukkeilla ei ole selkeitä suunnitelmai. Esimerkkinä, jos puolustava pelaaja kuulee useammat askeleet, saattaa hän olettaa, että hyökkäys tapahtuu pian hänen alueellaan ja näin ollen kommunikoi siit muille, joka voi johtaa ryhmittymisen muuttumiseen ja aukaista tiloja muualla. Tämä esimerkki koskee tilanteita ennen varsinaista hyökkäystä, jossa tilan ottaminen liikkeen avulla korostuu kyvyllä liikkua tehokkaasti pommialueen läpi paikkoihin, joista puolustajien tie saadaan katkaistua samalla tarkistaen paikat, jossa vihollinen voi olla. Tämä ei myöskään aina tarkoita täysillä etenemistä vaan liikkuminen voi olla hiljaista tarkasti suunniteltua etenemistä, jossa eri pelaajat ns. "clearaavat" eri alueita kartalla. Pelaajat ja joukkueet joutuvat miettimään, mikä on optimaalisin reitti, jossa et paljasta itseäsi liian usealle eri kulmalle, jos sinut voidaan kukistaa.

Liikkumiseen liittyy hyvin vahvasti karttatuntemus, koska optimaalisen reitin löytäminen vaatii selkeän kuvan siitä minne olet menossa. Vaikeutuksen tässä pelissä liikkumiseen tuovat muut pelaajat (omat sekä vastustajat), valokranaatit (näet valkoista) ja savut (näet harmaata). Tällöin liikkuminen perustuu omaan visuaaliseen hahmottamiseen sekä karttaan, josta pystyt jollain tasolla katsomaan, missä olet. Voit katsoa linkistä [tarkempia tietoa kartasta ja sen muuttamisesta](https://cslabez.com/best-cs2-radar-settings-guide/). Lisää karttatuntemuksesta ja kranaateista pääset lukemaan seuraavassa osiossa.

#### Pelitietämys

Useissa peleissä on peruselementtien, kuten tässä tapauksessa liikkuminen ja ampuminen, erilaisia elementtejä, joiden hyödyntäminen erottaa parhaat pelaajat ja varsinkin joukkueet toisistaan. Counterstrikesta löytyy ainakin seuraavat konseptit, jotka kilpailullisesti pelaavan pelaajan tulee hallita:

- **Ekonomia** eli pelin sisäisen rahasysteemin tunteminen. Kilpailullisessa pelissä jokaisella pelaajalla on aluksi 800 $ rahaa, mutta pelin edetessä rahatilanne elää sen mukaan voittaako vai häviääkö joukkue. Eri aseilla voitetuista taisteluista saa erimäärän rahaa, joukkueen hävitessä useamman kierroksen putkeen, tasoittaa peli rahatilannetta aluksi antaen 1400 $ ja nousten 500 $ jokaisen tappion jälkeen saavuttaen lopulta 3400 $ maksimin. Kaikilla tasoilla on tärkeää, että joukkue tekee yhdessä ekonomiset päätökset ja ostavat tai säästävät joukkuueena. Pelin voiton kannalta joukkue ei voi ostaa jokaisella kierroksella parhaita aseita, vaan pelissä on ns. säästökierroksia, jossa pelaajat eivät osta juuri mitään tai ns. puoliostoja, jossa joukkue ostaa halvempia aseita ja suojia, jotka antavat paremman mahdollisuuden voitolle, mutta eivät heikennä seuraavan kierroksen ostoa, jos kyseinen kierros hävitään. Tässä tullaan edellä mainittuun ekonomian ja ns. tappiobonuksen ymmärtämiseen. Tarkemmin aiheesta voi lukea [Guide to Understand CS2 Economy](https://cslabez.com/guide-to-cs2-ecomony/) tai katsomalla [Natosaphix CS2 coach explains game economy](https://www.youtube.com/watch?v=IbTzvqzJBjY&ab_channel=NaToSaphiX2nd). Ekonomia ei ole vain CounterStrikessa, vaan vastaavia päätöksiä joutuu tekemään lähes kaikissa kilpailullisissa peleissä.

Usein ns. pelillinen johtaja pitää huolen siitä, että joukkue ostaa samaan aikaan. Aikaisemmissa pelin versioissa virheostot tulivat kalliiksi, mutta nykyisessä pelin versiossa väärän oston voi peruuttaa, mikä on ehdottoman hyvä ominaisuus. Pelien päivitysten myötä myös ekonomia kokee  muutoksia, ja esimerkiksi CS2 siirtyi MR16-systeemistä MR12-systeemiin, joka onkin taas korostanut ensimmäisten kierrosten rooleja. Samoin eri aseiden muutokset ovat vaikuttaneet paljon ns "metagameen" eli tyyliin, jolla joukkueet ostavat eri kierroksilla.

- **Meta eli Most effective tactics available** tarkoittaa ymmärrystä siitä, mitkä keinot antavat sinulle parhaat mahdollisuuden suoritua parhaalla mahdollsella tavalla. Tässä tapauksessa ns. "metan ymmärykseen kuuluu" tieto parhaista aseista yleisesti, mutta myös erilaisissa tilanteissa. Helppo tapa ajatella aseita on tehdä niistä ns. "tier-lista", joista ihmiset tuntuvat tykkäävän. Mitkä ovat siis pelin parhaat aseet, joiden ostaminen aina kuin mahdollista on paras taktiikka toimia. Tästä paras esimerkki on AK-47, joka on saatavilla vain terroristipuolella ja on pelin paras rifle-tyyppinen ase, koska se kukistaa vihollisen yhdestä osumasta päähän, kun taas puolustavalla joukkueella vastaavat aseet tekevät n. 90 vahinkoa, joka tarkoittaa, että fragiin (pelaajan voittamiseen) tarvitaan kaksi laukausta. Ammattilaispelaajat ottavatkin siis aina voitettujen kierrosten jälkeen terroristipuolen AK47:t talteen ja pelaavat niillä niin pitkään kuin mahdollista.

Hyvänä esimerkkinä metan ja ekonomian toiminnan ymmärtämisestä voidaan pitää tietoa siitä voiko vastustajalla olla AWP eli tuttavallisemmin avikka, joka on tarkkuuskivääri, jolla voi ampua tarkasti kauas ja ase myös tuhoaa vastustajan osumilla, joilla muut aseet eivät. Ensimmäisillä kierroksilla rahaa ei kyseiseen aseenseen ole, mutta tiettyjen kierrosten jälkeen on hyvä ainakin tiedostaa voiko josssain paikassa olla kyseinen ase. Usein AWP:ta vastaan pitää pelata hieman eri tavalla, usein useammalla pelaajalla, koska aseella ammutaan luoti kerrallaan tai vaihtoehtoisesti kyseinen pelaaja pyritään pelamaan pois tilanteista aikaisemminkin mainittujen granaattien avulla.

Awp onkin niin niin merkityksellinen, että sen ympärille on joukkeissa rakennettu rooli, joka pelaa aina mahdollisuuden tullen kyseistä asetta. Usein kyseessä on joukkueen tähtipelaaja, joka voi sotkea vastustajan peliä olemalla kyseisen aseen kanssa eri paikoissa, mutta joukkueet hyödyntävät asetta myös muilla tavoilla jopa pelaten useampaa kerralla. Voitanee todeta, että meta kyseisen aseen suhteen on pelata yhtä tai maksimisaan kahta kerralla, koska ase on kallis, sen kanssa liikkuminen on hidasta ja ampuminen on yksi kerrallaan lauksia, joten ohi ampuminen korostuu eri tavalla. Myös dotassa ja lolissa on erilaisia rooleja joihin pelaajat valikoituvat ominaisuuksiensa mukaan.

Pelin historiassa on ollut jaksoja, joissa tietyt aseet ovat olleet niin vahvoja, että niiden ostaminen usein osoittautui liian tehokkaaksi taktiikaksi. Yllä mainittu AWP on yksi näistä ja aseen kanssa liikkumista ja ampumista jouduttiinkin muuttamaan, koska osa huippupelaajista oli aseen kanssa liian hyviä. Erilaiset pistoolit ovat myös olleet varsin hyviä eri vaiheissa pelejä, koska pelin kehittäjät ovat pyrkineet antamaan jokaiselle kierrokselle panosta. Yksittäisen aseiden muutokset voivat vaikuttaa pelin sisällä ostettaviin asioihin suuresti, joten ekonomian ja metan tunteminen on yksi ehdottomista vaatimuksista huipputasolla. Alla video nykyäänkin olemassa olevasta TEC-9 pistoolista jolloin se oli vielä parempi.

[![Tec9 too good](https://img.youtube.com/vi/edigZqRlMeI/0.jpg)](https://www.youtube.com/watch?v=edigZqRlMeI&ab_channel=TheDemoVault)  

*Tec9 oli pienen hetken ase, joka teki jokaisesta kierroksesta voitettavan. Olofmaister sai aseen takia lempinimen "Tec9master".*

- **Karttatuntemus**

Karttatuntemuksesta on puhuttu jo aikaisemmissa osioissa, koska ne vaikuttavat suoraan pelissä tapahtuvaan tähtäämiseen ja ampumiseen, liikkumiseen, mutta myös pelillisiin yksilötason ja joukkueen taktiikoihin, kommunikaatioon ja karttakohtaiseen metaan. Tähän liittyy mm. karttakohtaiset ajoitukset, joihin taas liittyy tietämys jokaisen erän alussa olevista "lähdöistä" eli spawneista, jotka määrittelevät kumman joukkueen edustaja ehtii kartan kriittisiin kohtiin ensiksi. 

Käydään läpi asioita ensiksi yksilöllisen pelaajan näkökulmasta, joka haluaa kehittää omaa pelillistä osaamistaa ja tavoittelee kilpauraa eurheilijana. Pelaajan on hyvä tietää ja tuntea ajoitukset, joilla pelaajat kerkeävät kartan kriittisiin paikkoihin. Tästä esimerkkinä voisi olla Mirage-kartan terroristien vs puolustavan joukkueen taistelu keskustan hallinnasta. Parhaalla lähdöllä oleva puolustava pelaaja kerkeää ikkunaan, josta keskustaa pääsee nopeiten katsomaan. Toisena Dust2, jossa puolutajapelaajat kerkeävät paremmilla lähdöillä ensiksi suoralle, joka vaikuttaa siihen miten hyvät pelaajat tekevät valintoja erien alussa ja peleissä kuulekin kommentteja, kuten "minulla on hyvä lähtö suoralle", joka voi muuttaa molempien puolten erän aloitusta. Alla video, jossa on suurin osa kilpailullisten karttojen alkuajoituksista, jotka yksilöllisen pelaajan on hyvä tietää. Aloittelevat ja kehittyneemmätkin pelaajat tulevat usein yllätetyiksi siitä, missä vastustajat ovat.

[!(New CS2 spawn timings for every map 2024)](https://www.youtube.com/watch?v=63vBcSgtk3I)

*Video eri lähtöjen ajoituksista kaikkiin karttoihin, jotka olivat 2024 kilpailullisessa karttapoolissa.*

Kartan tuntemus mahdollistaa sen, että yksilöllinen pelaaja voi tehdä ns. "omia pelejä" myös joukkueena pelattaessa, koska hän tuntee kartan ajoitukset, pystyy itse heittämään tarvittavan utilityn, jolloin hän pystyy tekemään itselleen tilaa ja yllättämään vastustajan. Tässä on siis kyse yksilötaidosta, jolla pelaaja voi erottua edukseen ei organisoisudussa ympäristössä. Tavoitteellisesti pelaavat pelaajat taas rakentavat tilanteitan joukkueena ennalta sovittujen taktiikoiden avulla tai pelaten tietyn protokollaan mukaan. Tämä pätee molempien puolien pelaamiseen ja uusin Counter Striken versio tukee aktiivista pelaamista myös puolustavalle joukkueelle.

Nopea tilanteiden hahmottaminen on elintärkeä osa e-urheilussa menestymiselle, ja varsinkin pelien huiput erottuvat nimenomaan tässä taidossa. Usein harrastajalle voikin näyttää, että huippupelaajat tietävät tarkalleen, missä viholliset ovat ja täysi noviisi voisi kuvitella, että pelaajat näkevät seinien läpi, mutta todellisuudessa tuhansien tuntien ja tarkan pelisuunnitelman takia huiput osaavat ennakoida suurella todennäköisyydellä vastustajan sijainnin tai vastustajan joukkueen ryhmittymän. Tässä palataan myös joukkuepelaamiseen ja tiedon jakamiseen pelaajien kesken. Usein nopeissa pelitilanteissa voikin olla hyödyllistä sanoa, että "pelaaja x on yleensä pelannut eri paikassa, joten varo yllättäviä tilanteita" tai "sinulla on enää 5 ammusta jäljellä", koska usein pelin tiimellyksessä nämä asiat saattavat unohtua. Tälle kurssille onkin valikoitunut paljon materiaalia Stykolta, joka ei ole se tyypillisin huippupelaaja ja hän onkin joutunut vaihtamaan joukkuetta usein ja myös kokenut urallaan paljon kritiikkiä ja tästä syystä joutunut miettimään peliä usealta eri kantilta.

- **Utility** tarkoittaa erilaisia kranaatteja joita pelissä on. Näitä on räjähdekranaatti (HE-grenade), joka tekee vahinkoa rippuen osuman tarkuudesta ja siitä on vastaan ottavalla pelaajalla suoja (Kevlar), valokranaatti (Flashbang), joka muuttaa vastustajan ja omien pelaajien ruudun valkoiseksi maksimissaan 4,87 sekunnin ajaksi riippuen etäisyydestä ja kulmasta, jossa kranaatti räjähtää, savukranaatti(Smoke), joka kestää 18 sekuntia peittäen alueen savuun, liekkikranaatti (Molotov/Incendiary), joka kestää 7 sekuntia. Näillä kranaateilla on pieni ero alueen, vahingon ja hinnan suhteen, joka tekee Molotovista  paremman kuin puolustavan joukkueen vastaavasta kranatista ja harhautuskranaatti (Decoy), joka pitää asetta vastaavaa ääntä 15 sekunnin ajan. Kranaateista on puhuttu jo jonkin verran ja ne ovat kriittsessä osassa ammattilaispeleissä.

Utilityn käyttö ja sen tehokkuus vaihtelevat merkittävästi eri taitotasoilla. Aloittelijatasolla pelaajat saattavat ostaa kranaatteja harvoin tai käyttää niitä ilman selkeää tarkoitusta — esimerkiksi heittämällä savun sattumanvaraisesti ilman, että se estäisi näkyvyyttä tai tukisi joukkuetoverin toimintaa. Tällöin utility toimii lähinnä ylimääräisenä efektinä eikä tuota suurta etua.

Keskitasolla pelaajat alkavat jo ymmärtää perustason heittoja, kuten savuja peruskulkureiteille (esim. Mirage mapin "Window smoke" tai Dust2:n "Cross smoke"). Flashien käyttö alkaa muuttua tietoisemmaksi: niillä yritetään sokaista vihollisia ennen kulman ottamista. Liekkikranaattien käyttö muuttuu puolustavammaksi: niitä heitetään viivyttämään puskuja tai tyhjentämään yleisiä nurkkia (ns. "common spots").

Ammattilaistasolla utilityn käyttö on lähes taidetta ja osa pelaajista kuten Suomen oma AleksiB onkin noussut esiin usein loistavasta kranaattien käytöstään. Yhden kierroksen aikana voidaan käyttää täydellinen setti kranaatteja alueen hallintaan, viivyttämiseen, feikkaukseen tai vastahyökkäyksen mahdollistamiseen. Esimerkiksi hyökkäävä joukkue voi feikata A-pommisaittia savuilla ja molotoveilla pakottaen rotaatiot, jonka jälkeen oikea hyökkäys suuntautuukin B:lle. Tällainen "utility fake" on hyvin tavallista korkeimmalla tasolla. Ammattilaisilla jokainen savukranaatti, flash ja molotov on suunniteltu tarkkaan tiettyyn tarkoitukseen, ja usein myös ajoitus on sekunnin tarkkaa.

CS2:n utility ei ole pelkästään työkalu vahingon tekemiseen tai näkyvyyden estämiseen – se on tärkeä osa strategiaa, tiedon saantia, aluekontrollia ja ajankäyttöä.

#### Utility muiden pelien kontekstissa

Utility ei ole ilmiönä rajoittunut vain Counter-Striken kaltaisiin peleihin, vaan se esiintyy monessa muodossa eri peleissä.

Valorantissa jokaisella agentilla on omat "utilityt", jotka voivat olla savuja, seiniä, ansalankoja tai flash-kykyjä. Esimerkiksi agentti Omen voi heittää savun pitkän matkan päähän estäen näkyvyyttä useista kulmista yhtä aikaa, kun taas Skye voi ohjata flashin tarkasti kulman taakse. Utility ei ole rajattu ostettavaksi vaan sidottu hahmoon ja peli-identiteettiin.

Rainbow Six Siegegessä utility on kriittinen osa jokaista kierrosta. Pelaajilla on käytössään erilaisia gadgetteja kuten miinoja, droneja, suojia, kameraestolaitteita jne. Näiden oikea-aikainen ja taktinen käyttö ratkaisee tilanteita enemmän kuin pelkkä tähtäystaito.

Overwatchissa useilla sankareilla on kykyjä, jotka estävät, vahingoittavat tai hidastavat vihollisia. Esimerkiksi Mei voi jäädyttää vihollisia, Reaper voi teleportata selustaan ja Sigma pystyy blokkaamaan kranaatit kilvellään. Utility on jatkuvasti käytössä olevaa taktista työkalua, jolla hallitaan tilannetta enemmän kuin tappamisen kautta.

Utilityn merkitys kasvaa sitä mukaa kun pelaajien ymmärrys pelin strategisista ulottuvuuksista syvenee. Olipa kyseessä CS2, Valorant tai mikä tahansa muu taktinen peli, kyse ei ole vain "kranaattien heittämisestä", vaan kokonaisvaltaisesta kyvystä vaikuttaa pelikenttään ja pakottaa viholliset reagoimaan.


#### Äänet ja kuva

Tekstiä

#### Pelin erikoisuudet

Tekstiä

### Muut taidot

Tekstiä

### Henkinen kyvykkyys

Mitä tarkoitetaan henkiselle kyvykkyydellä tässä tapauksessa? Se on ainakin seuraavia asioita: kyky pysyä rauhallisena, keskittyneenä, aktiivisena, kykyä hahmottaa pelin kulku, kestää jännitystä.

#### Kommunikaatio ja tiimityöskentely

Tiimityöskentely ja kommunikaatio ovat yksi tärkeimmistä tekijöistä, jotka erottavat huippujoukkueet alempien tasojen joukkueista. Kommunikaatio ei ole tarkkaa tiedettä ja joukkueilla onkin erilaisia tapoja kommunikoida.

## Tiimidynamiikka

Tiimidynaamikan voi erotella pelin aikana tapahtuvaan toimintaan ja pelin ulkopuoliseen toimintaan.

### Pelin aikainen toiminta

- **Selkeä roolijako:** Jokaisella tiimiläisellä on selkeä tehtävä (esim. in-game leader (IGL), entry fragger, support).
- **Reaaliaikainen kommunikaatio:** Lyhyet, selkeät komennot (esim. "Flash A", "Rotate B") ja tilannetiedon jakaminen (esim. vihollisen paikka ja resurssit).  

**Käytännön esimerkkejä ja harjoituksia:**  

- Joukkueilla voi olla erilaisia koodikieliä tietyille paikoille tai taktiikoille. (esim. "Smoke pit" tarkoittaa savun heittämistä tiettyyn kohtaan tai "Flash Temple" tarkoittaa valon heittämistä tietylle alueelle). Seuraavana linkin takaa löydät yhden otannan paikkojen nimistä. On hyvä huomata, että eri kielillä ns. "Call outit" ovat aivan erilaisia ja myös kielten sisällä paikat voivat olla kaveri piirien sisäpiirinimiä tai jotain muuta! [Paikkojen nimiä Counter Strikessa](https://totalcsgo.com/callouts).
- Muissa peleissä kuten Dota2:ssa kommunikaatio voi perustua "ping"-tomintoon (löytyy myös Counter Strikesta nykyään), mutta isojen taistelujen aikainen kommunikaatio on myös äärimmäisen tärkeää, jotta joukkue tietää kehen hyökkäys kohdistetaan tai onko joukkueen syytä perääntyä.

---

### Pelin ulkopuolinen toiminta

- **Tiimikokoukset:** Säännölliset tapaamiset strategioiden, heikkouksien ja vahvuuksien käsittelyyn.  
- **Vertaispalaute:** Rakentavan palautteen antaminen ilman syyllistämistä (esim. "Viimeisessä roundissa olisi kannattanut…").  

**Käytännön esimerkkejä ja harjoituksia:**  

- Järjestä **viikoittainen retrospektiivi** käyttäen *"Start, Stop, Continue"* -metodia.  Metodin idea miettiä mitä asioita kannattaa aloittaa, joita ei tehdä. Mitä olevassa olevia toimintamalleja ei kannattaisi jatkaa ja mitkä toimivat hyvin.
- Usein joukkueet ja tiimit osallistuvat **tiimirakennusaktiviteetteihin** (esim. pelataan yhteistyöpohjaista peliä kuten [*Overcooked*](https://en.wikipedia.org/wiki/Overcooked)).  

**Resurssit:**  

[![The Competitive Advantage of Teamwork with Patrick Lencioni](https://img.youtube.com/vi/cIGLI3eWfsc/0.jpg)](https://www.youtube.com/watch?v=cIGLI3eWfsc&ab_channel=PagerDutyInc.)  

*Kilpailuedun saavuttaminen yhteistyöllä.*

---

## Konfliktinratkaisu

### Pelin aikaiset konfliktit

- **Paineen hallinta:** Konfliktit syntyvät usein stressaavissa tilanteissa (esim. häviöputki). Tärkeää on keskittyä ratkaisuun, ei syyllisten etsimiseen.  

**Lähestymistavat:**  

- Käytä **timeoutteja** (esim. 1 min tauko kierroksen välissä) toisinsanoen "älä tilttaa" eli mene omaan kuoreesi ja toivo, että asiat muuttuvat ilman tietoista toimintaa ja ongelmanratkaisua.  
- **De-eskalaatio:** "Tämä on vaikea tilanne, mutta pystymme siihen yhdessä." tai "Tiedän, että olemme tehneet virheitä, mutta ne pitää nyt jättää taakse ja keskittyä seuraavaan kierrokseen."

**Käytännön esimerkkejä ja harjoituksia:**  

- Harjoittele konfliktinratkaisua **harjoituspeleissä tai soolopeleissa** (esim. solo FaceIt, jossa tiimi on 0-5 tappiolla). Voit esimerkiksi koittaa erilaisia oppimiasi tekniikoita omien pelaajien rauhoittamiseen.

---

### Pelin ulkopuoliset konfliktit

- **Strategiaerimielisyydet:** Erilaiset näkemykset pelin yleisistä tai karttakohtaisista taktiikoista, metasta (liittyy taktiikoihin) tai rooleista.  
- **Henkilökohtaiset jännitteet:** Esim. aikatauluongelmat, kommunikaatiotyylien yhteensopimattomuus tai yleiset henkilökemiaongelmat.  

**Lähestymistavat:**  

- **Meditaatio:** Kolmannen osapuolen apu (esim. valmentaja) neutraalina välittäjänä, nykyään myös psykologit ja erilaiset mentaalivalmentajat.  
- **Selkeys sopimuksissa:** Kirjataan ylös tiimisäännöt (esim. harjoitusaikataulut, viestintäkanavat).  

---

## Johtajuustaidot

### Pelin aikainen johtajuus

- **Shot calling:** Päätöksenteko reaaliajassa (esim. "Push now!" vs. "Save weapons"). Näissä tilanteissa myös joukkueen roolien tulee olla selkeät toisin sanoen kuka tekee päätökset tärkeinä hetkinä.
- **Motivoiva kommunikaatio:** Positiivinen palaute myös häviöiden jälkeen (esim. "Hyvä yritys, mennään seuraavaan ja ollaan hieman tarkempia").  

**Käytännön esimerkkejä ja harjoituksia:**  

- Joukkue voi harjoitella pelaamista niin, että eri pelaajat kokeilevat **IGL-roolia** harjoituksissa oppiakseen eri pelaajan näkemyksiä tai erilaisia tyylejä johtaa joukkuetta.  
- Analysoi ammattilaisten **päätöksentekoa** kriisitilanteissa (esim. *VALORANT Champions* finaalit jne.).  

**Resurssit:**  

- Video: *"In-Game Leadership in League of Legends"* (YouTube, LS Coaching)  
[Aleksi B IGL Tutorial](https://www.youtube.com/watch?v=-DfqcmHVYt0&ab_channel=betwayesports)
[Launders 3 things every IGL needs to know](https://www.youtube.com/watch?v=7WhcLTTArw4&ab_channel=launders)
[How best ingame leaders think](https://www.youtube.com/watch?v=ERbN-_R4iBI&ab_channel=STYKO)

---

### Pelin ulkopuolinen johtajuus

- **Tiimin kehittäminen:** taroituksena yksilöllisiä harjoitusohjelmia pelaajille ja jäsenille riippuen heidän rooleistaan.  
- **Esimiestaidot:** Ajanhallinta ja priorisointi kiiren keskellä (esim. kilpailu- vs. harjoitusviikko).  

**Käytännön esimerkkejä ja harjoituksia:**  

- Järjestä **tiiminsisäinen mentorointiohjelma** (kokeneemmat jäsenet auttavat uusia).  
- Osallistu **johtajakoulutukseen** (esim. Suomen Urheiluliiton järjestämät kurssit).  

**Resurssit:**

- [OG.Ceb motivational teamleading](https://www.youtube.com/watch?v=mb9xmqhJnvM&ab_channel=KickasS_____)

## Tehtäviä

1. Analysoi parin tai pienen tiimin kanssa Navi-Vitality pelin kommunikaatiota. Vastatkaa seuraaviin kysymyksiin:
Millaisia erilaisia kommunikaatiotilanteita tunnistatte? Esimerkiksi onko kierroksen alussa, keskellä ja lopussa tapahtuvalla kommunikaatiolla eroja?
Onko joukkueen strategia erän aikana selkeä? Toimiiko kommunikaatio selkeästi?
Näkyykö paine kommunikaatiossa missään vaiheessa? Onko kommunikaatio erilaista alussa kuin lopun clutch-tilanteessa?
Analysoi jokaisen pelaajan kommunikaatiota ja näkyvätkö pelaajien roolit kommunikaatiossa? Kenet laittaisitte pelilliseksi johtajaksi tämän näytteen perusteella?

 [![Example of esports communication by NAVI](https://img.youtube.com/vi/dbvz1cn1PpU/0.jpg)](https://www.youtube.com/watch?v=dbvz1cn1PpU)  

*Esimerkki Navin kommunikaatiosta.*

2. Analysoi parin kanssa Faze-G2 pelin kommunikaatiota. Vastatkaa seuraaviin kysymyksiin:
Huomaatteko joukkueiden kommunikaatiossa selkeitä eroja?
Tunnistatteko eroja joukkueiden välillä, jotka puhuvat natiivisti samaa kieltä vs kaikki puhuvat englantia?
Löydättekö näytteestä virheitä, jotka vaikuttivat kierroksen lopputulokseen?

[![Clutch communication by Faze](https://img.youtube.com/vi/8owi_WvrGuk/0.jpg)](https://www.youtube.com/watch?v=8owi_WvrGuk)  

*JKS ja Ropz 2v5 tilanteen pelaaminen ja kommunikaatio.*

Nykyään on ainakin kaksi tapaa joilla ammattimaisuuteen voi päästä käsiksi:

1. FaceIt tai jokin muu alusta, josta löytyy erilaisia leaderboardeja. Pelaamalla hyvin ja erottumalla yksilätaidolla sinut voidaan löytää ja pääset näin osaksi puoli- tai ammattitason joukkuetta.
2. Samanhenkisten pelaajien etsiminen ja joukkueena kehittyminen, joka vaatii enemmän vaivaa ja voikin olla aika-ajoin varsin turhauttavaa, koska pelaajien löytäminen ei ole helppoa. Kuitenkin oikealla joukkueella pelaaminen hyvin erilaista kuin vaikkapa FaceIT 10 tason pelit.
3. Striimaaminen. Voit myös pelata ammatiksesi olematta varsinaisesti osana kilpailullista joukkuetta striimauksen kautta. Usein pelaajilla on erilaisia taitoja (hyvä pelissä, karismaattinen, hauska tai hyvä opettaja), jonka avulla hän kerää itselleen katsojia ja pystyy tuomaan organisaatioille arvoa tätä kautta. Striimin kautta sinut voidaan myös bongata osaksi e-urheilujoukkuetta.


### Oman ja joukkueen tekemisen analysointi

[Styko demokatselmus](https://www.youtube.com/watch?v=GfHT1nS-_h4&ab_channel=STYKO)

[Have players become too good](https://www.youtube.com/watch?v=st-T6KpSJaw&t=187s&ab_channel=STYKO)

[How to improve like Niko](https://www.youtube.com/watch?v=g1pzQ0BN5ys&ab_channel=STYKO)

[How to improve faster](https://www.youtube.com/watch?v=tonzxoJQpbA&ab_channel=STYKO)

[How pros do it](https://www.youtube.com/watch?v=mVf6pRS5xoU&ab_channel=STYKO)

## Fyysinen ja henkinen hyvinvointi

### Ergonomia ja fyysinen kunto

Pitkät pelisessiot vaativat **ergonomisen asetuksen** (selkänoja, käsijatket) ja säännölliset liikkeet **vähentääkseen kipuja**. Liikunta voi auttaa hallitsemaan lihasjännitystä ilman kipukynnysten saavuttamista, parantaen samalla ponnistelua ja lihaskuntoa. Lisäksi, säännöllinen fyysinen harjoittelu voi vähentää vammariskiä.

**Käytännön vinkit:**  

- Tee **5-minuuttisia venyttelytaukoja** joka tunnin välein (esim. niska, ranteet). Liikkeisiin voi sisältyä olkapään ja ranteen liikeratojen parantaminen.  
- **Vahvista** olkapäitä ja vatsalihaksia.  
- Istuessa kannattaa pitää **90 asteen kulma** kyynärpäissä.  
- Huomioi **lihaskireys** olka- ja rannealueilla, jotka ovat usein rasittuneita e-urheilussa.  
- **Joustavat vastusnauhat** voivat auttaa olkapäiden ulkokierrossa ja vatsalihasten aktivoinnissa.  
- **Pidä taukoja** säännöllisesti ja vältä pitkiä istumisjaksoja.  

---

### Stressinhallinta ja palautuminen

**Lähestymistavat:**  

- **Mindfulnessin ja meditaation** on todettu voivan vähentää stressiä ja ahdistusta.  
- **Fyysinen harjoittelu** on tehokas stressin ja ahdistuksen hallinnassa.  
- **Aktiivinen palautuminen,** kuten kevyt liikunta, on suositeltavaa.  
- **Riittävä uni** on tärkeä stressin hallinnassa ja palautumisessa.  

**Resurssit:**  

- App: **Calm** (meditaatio-ohjatut sessiot)

---

### Ravitsemus ja uni

Aivot tarvitsevat ravintoa (esim. omega-3, proteiinit) ja **7-9 tuntia unta** optimaaliseen suorituskykyyn. Oikeanlainen ravinto tukee myös stressin hallintaa ja hyvinvointia.

**Käytännön tehtävät:**  

- Huomioi, että **liiallinen istuminen** voi heikentää terveyttä.  
- **Syö säännöllisesti** ja vältä epäterveellisiä välipaloja.  
- **Vältä kofeiinia** ja muita piristeitä lähellä nukkumaanmenoaikaa.  

**Resurssit:**  

- Artikkeli: [The Science of Sleep for Gamers](https://www.healthline.com/health/gamers-and-sleep)

---

**Lisähuomiot:**  

- **Fyysinen aktiivisuus parantaa kognitiivisia toimintoja,** kuten huomiokykyä, tiedonkäsittelyä ja muistia.  
- **Säännöllinen liikunta** voi parantaa e-urheilijoiden suorituskykyä ja hyvinvointia.  
- **Lihasvoimaa** ja kestävyyttä voidaan parantaa voimaharjoittelulla.  
- **Sykkeen** ja koetun rasituksen seuranta voi auttaa optimoimaan harjoittelua.  
- On tärkeää erottaa **fyysinen aktiivisuus ja harjoittelu**, joista jälkimmäinen on tavoitteellista ja rakenteellista.  
- **E-urheilijat voivat hyötyä samankaltaisista harjoitteluohjelmista** kuin toimistotyöntekijät, koska molemmat vaativat pitkäaikaista istumista ja tarkkuutta vaativia tehtäviä.  
- **HIIT-harjoittelu** on osoittautunut tehokkaaksi kognitiivisten toimintojen parantamisessa.  
- **Unen laadulla** on suuri vaikutus suorituskykyyn ja palautumiseen.  
- **Stressin hallinta** on tärkeää e-urheilijoiden suorituskyvylle ja hyvinvoinnille.  

## Tekninen osaaminen

### Laitteisto- ja ohjelmisto-osaaminen

Tunne pelilaitteistosi (esim. hiiren DPI, näytön virkistystaajuus) ja optimoi asetukset (esim. **NVIDIA Control Panel**).  

**Resurssit:**  

- Opas: [PC Gamer Hardware Guide](https://www.pcgamer.com)  
- Video: *"How to Optimize Windows for Gaming"* (YouTube, Linus Tech Tips)  

---

### Striimaus- ja sisällöntuotantotaidot

**Käytännön tehtävät:**  

- Striimaa peliä **Twitchissä** käyttäen **OBS Studiota** (harjoittele overlayn ja chatbotin käyttöä).  
- Editoi highlight-video valitsemallasi työkalulla kuten [Clipchamp](https://app.clipchamp.com/login), jos olet Windows käyttäjä.  

**Resurssit:**  

- Kurssi: [Skillshare: Streaming 101](https://www.skillshare.com)  
 
---

## Liiketoimintaosaaminen

### Sopimusneuvottelut

**Vinkit:**  

- Tutustu **standardi sopimusmalleihin** (esim. **Esports Agreement Template** LawDepotista).  
- Käytä **agenttia**, jos et ymmärrä lakitekstejä.  

**Resurssit:**  

- Artikkeli: [How to Negotiate an Esports Contract](https://www.esportsinsider.com)  

---

### Taloudenhallinta

**Käytännön työkalut:**  

- Käytä **Exceliä** tai **Mint**-sovellusta tulojen ja menojen seurantaan.  

---

## Oman brandin rakentaminen

### Sosiaalisen median hallinta

**Strategiat:**  

- **Twitter:** Jaa päivittäisiä päivityksiä pelikokemuksistasi.  
- **TikTok:** Luo lyhyitä, humoristisia pätkiä epäonnistumistasi ja voitoistasi.  

**Resurssit:**  

- Kurssi: [Hootsuite Social Media Marketing](https://www.hootsuite.com)  

---

## Kielitaito ja kulttuurinen osaaminen

### Englannin kielen taito

**Tehtävät:**  

- Osallistu **Redditin r/GlobalOffensive**-keskusteluihin.  
- Kuuntele **The Esports Podcast** -jaksoja ja kirjoita tiivistelmä.  

---

## Mitä uran jälkeen?

### Valmentaminen ja analytiikka

**Resurssit:**  

- Kurssi: [Gamer Sensei Coach Training](https://www.gamersensei.com)  
- Työkalu: [Mobalytics] (https://mobalytics.gg/), [Leetify CS](https://leetify.com/home/)

### Muut urat  

- **Sisällöntuotanto:** Aloita oma YouTube-kanava.  

## Laaja tehtävä innokkaille opiskelijoille

<details>

<Summary>**Avaa tehtävä:** Suunnitelkaa ja toteuttakaa oma pienen mittakaavat esports-pelikurssi! </Summary>

### Tehtävän kuvaus

Opiskelijat suunnittelevat ja toteuttavat viiden päivän mittaisen esports-pelikurssin, joka keskittyy heidän valitsemaansa peliin. Kurssin tulee sisältää sekä teoreettista tietoa että käytännön tehtäviä, jotka edistävät pelaajien taitoja, strategista ajattelua, fyysistä kuntoa, tiimityöskentelyä ja terveellisiä elämäntapoja.

### Vaiheet

**Valitkaa peli**, johon kurssi keskittyy (esim. League of Legends, Counter-Strike: Global Offensive, Fortnite, jne.).

Perustelkaa valintanne hyödyntäen esimerkiksi seuraavia kriteereitä: pelaajien kiinnostuksen, pelin strategisen syvyyden ja yhteisön aktiivisuuden perusteella.

**Suunnitelkaa kurssin rakenne** esimerkiksi viideksi eri päiväksi, joista jokainen keskittyy eri näkökohtaan:

**Päivä 1:** Taitojen kehittäminen
**Päivä 2:** Strateginen ymmärrys ja mentaalinen kestävyys
**Päivä 3:** Fyysinen kunto ja tiimityöskentely
**Päivä 4:** Analyysitaidot ja valmennus
**Päivä 5:** Terveellinen elämäntapa, verkostoituminen ja tavoitteiden asettaminen

Määritelkää jokaiselle päivälle teoreettiset aiheet ja käytännön tehtävät.

Kerätkää tietoa ja resursseja jokaisen päivän aiheisiin liittyen.

Esimerkkejä:

**Päivä 1:** Pelimekaniikat, lihasmuisti ja tehokkaat harjoittelumenetelmät.
**Päivä 2:** Pelin meta, strategiat ja stressinhallintatekniikat.
**Päivä 3:** Fyysisen kunnon vaikutus pelaamiseen, tiimityöskentelyn periaatteet.
**Päivä 4:** Pelianalyytiikkatyökalut ja valmennuksen rooli.
**Päivä 5:** Ravinto, lepo, verkostoituminen ja tavoitteiden asettaminen.

Käytännön tehtävät:

Suunnittelkaa tehtävät, jotka opiskelijat voivat suorittaa jokaisen päivän aiheiden pohjalta.

Esimerkkejä:

**Päivä 1:** Käytä aim-traineria 30 minuuttia ja analysoi viimeisin pelisi.
**Päivä 2:** Kehitä pelistrategia ja harjoittele oman mielen rauhoittamista pelitilanteissa.
**Päivä 3:** Suorita 20-minuuttinen  harjoitus ja tiimityöskentelyharjoitus.
**Päivä 4:** Analysoi peliä analytiikkatyökaluilla ja anna palautetta toisille opiskelijoille.
**Päivä 5:** Suunnittele päivän ruokavalio ja aseta lyhyen ja pitkän tähtäimen tavoitteet.

Resurssit:

Listaa resurssit, joita opiskelijat voivat käyttää kurssin aikana (esim. aim-trainerit, meditaatioapplikaatiot, fitness-ohjelmat, analytiikkatyökalut, ravinto-oppaat).

Kurssin aikataulu:

Luo yksityiskohtainen aikataulu jokaiselle päivälle, mukaan lukien aamupäivän teoreettiset istunnot ja iltapäivän käytännön tehtävät.

Toteutus:

Toteuta kurssi ryhmässä tai yksilönä. Jos mahdollista, järjestä kurssi toisille opiskelijoille tai ystäville.

Dokumentoi kurssin eteneminen ja kerää palautetta osallistujilta.

Arviointi:

Arvioi kurssin tehokkuus ja opiskelijoiden kehitys.

Kerää palautetta osallistujilta ja tee tarvittavia parannuksia kurssiin.

Esimerkkikurssi:

Peli: League of Legends

Päivä 1: Taitojen kehittäminen

Teoria: Pelimekaniikat, lihasmuisti, tehokas harjoittelu.

Käytännön tehtävät: Käytä aim-traineria 30 minuuttia, analysoi viimeisin pelisi.

Resurssit: Aim Lab, League of Legends -foorumit.

Päivä 2: Strateginen ymmärtäminen ja henkinen ketteryys

Teoria: Pelin meta, strategiat, stressinhallinta.

Käytännön tehtävät: Kehitä strategia, harjoittele meditaatiota.

Resurssit: TheScore Esports, Headspace.

Päivä 3: Fyysinen kunto ja tiimityöskentely

Teoria: Fyysisen kunnon vaikutus, tiimityöskentely.

Käytännön tehtävät: 20-minuuttinen fitness-harjoitus, tiimityöskentelyharjoitus.

Resurssit: Darebee’s Gaming Fitness, Coursera.

Päivä 4: Analyysitaidot ja valmennus

Teoria: Analytiikkatyökalut, valmennuksen rooli.

Käytännön tehtävät: Analysoi peliä Mobalyticsilla, peer coaching.

Resurssit: GameLeap Esports, Gamer Sensei.

Päivä 5: Terveellinen elämäntapa, verkostoituminen ja tavoitteiden asettaminen

Teoria: Ravinto, lepo, verkostoituminen, tavoitteiden asettaminen.

Käytännön tehtävät: Suunnittele ruokavalio, aseta tavoitteet.

Resurssit: Healthline, MyFitnessPal, paikalliset esports-yhteisöt.

Arviointi:

Kerää palautetta osallistujilta ja arvioi kurssin toteutuksen mahdolliset kehityskohdat.

</details>

## Resursseja

[Natun ja Robun podcast](https://open.spotify.com/show/6nXZmspwDgIdPxBpjhreQV?si=b87a32ed64284ed8)

[Pelaamisen kehittämiseen keskittyviä podcasteja](https://open.spotify.com/show/4v91zLNxqDFlFeFYcZpTZV?si=4c74a416e69349b1)

[How to get into pro Counter-Strike w/ gla1ve](https://www.youtube.com/watch?v=bCNYZw5O22U&ab_channel=ENCEEsports)

[Mitä on pelitaito ja miten sitä voidaan kehittää?](https://findresearcher.sdu.dk/ws/portalfiles/portal/173482556/The_Play_of_Champions_final_pre_print.pdf)

---

## Seuraava aihe

Onneksi olkoon! Olet käyny läpi kaikki materiaalit! [Takaisin materiaalin etusivulle](https://villehamalainen.github.io/e-urheilussa-toimiminen/)

## Edellinen aihe

- [E-urheilutapahtuman toteuttaminen](https://villehamalainen.github.io/e-urheilussa-toimiminen/e-urheilutapahtuman-toteuttaminen/)

---
