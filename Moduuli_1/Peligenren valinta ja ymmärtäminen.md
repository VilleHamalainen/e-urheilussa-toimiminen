Peligenren valinta ja ymmärtäminen

Pelin tai pelien valinta vaikuttaa kohdeyleisöön ja tapahtuman luonteeseen. Helpointa on rajata peli aluksi yhteen ja mahdollisuuksien mukaan laajentaa pelikatalogia, jos sille on kysyntä. Gradialla on järjestetty aikaisempina vuosina Gradia Cup -niminen CS:GO-turnaus. Miksi näin on? Yksi syy on tietenkin Counter Striken kestosuosio nuorten parissa ja pelin eri muodot ovat olleet suosiossa jo kaksi vuosikymmentä. Kuitenkin esimerkiksi Gradialta löytyy 22 000 opiskelijaa, joten voisi olla, että myös muille peleille olisi kysyntä erilaisten tapahtumien muodossa.

Suosion lisäksi on syytä ottaa huomioon saavutettavuus. Eli mitä tarvitaan, että peliä voi a) pelata b) pelata kilpailullisesti? Esimerkiksi Counter Strike 2 on ilmainen päivitys CS:GO-peliin ja muutenkin ilmainen. Toisaalta esimerkiksi World Of Warcraft maksaa alkusijoituksen ja lisäksi maksun joka kuukausi.

Yksi aspekti turnauksen luonteen kannalta ovat laitevaatimukset. Tämä koskee tapahtumia, joissa koneet ovat valmiina. Tällöin tapahtuman järjestäjän tulee pitää huoli, että pelattavat pelit toimivat tarpeeksi hyvin. Tapahtumassa tulee ottaa huomioon myös muut osa-alueet kuten näytöt, muut oheislaitteet kuten hiiret, näppäimistöt ja kuulokkeet. Yleensä myös laneihin, joissa koneet ovat omasta takaa, tuodaan oma hiiri, näppäimistö ja hiirimatto. Palataan tähän aiheeseen myöhemmin tarkemmin.

Muita mahdollisia pohdinnan kohteita ovat kulttuuriset näkökohdat. Tällä tarkoitetaan lähinnä peligenrejen suosioita. Alla esimerkkejä:

StarCraft Koreassa: StarCraft ja StarCraft II ovat erittäin suosittuja Etelä-Koreassa, missä ne ovat kehittyneet suureksi osaksi pop-kulttuuria ja niillä on suuri ammattilaiskenttä.

Mobiipelaaminen Aasiassa: Mobiilipelit kuten Honor of Kings tai PUBG Mobile ovat erittäin suosittuja Aasiassa, erityisesti Kiinassa ja Intiassa.

FIFA Latinalaisessa Amerikassa ja Euroopassa: Jalkapallopelit, kuten FIFA-sarja, ovat erityisen suosittuja Euroopassa ja Latinalaisessa Amerikassa.

Eettiset ja sosiaaliset rajoitteet on myös syytä pitää mielessä. Peleille on usein annettu ikärajat organisaatioiden, kuten ESRB:n tai PEGI:n, toimesta. Maasta tai alueesta riippuen voi olla laillisia rajoituksia tiettyjen ikäryhmien altistamisesta tietyille peleille. Tapahtuman järjestäjien on noudatettava näitä lakeja välttääkseen oikeudellisia seuraamuksia.

Pelin ikärajan tulisi vastata tapahtuman kohdeyleisön ikädemografiaa. Esimerkiksi PEGI 18 -luokiteltu peli ei olisi sopiva koulupohjaisessa turnauksessa. Esimerkiksi Counter Strike -turnauksen järjestäminen alakoulussa ei onnistu. Parempi vaihtoehto voisi olla esim. Super Smash Bros, joka toimii Nintendolla.

Peligenren valinta on monimutkainen prosessi, joka vaatii huolellista harkintaa useista näkökulmista.

Tapahtuman koko ja sen vaikutus järjestelyihin ja resursseihin

Tapahtuman laajuus ja osallistujamäärä vaikuttavat luonnollisesti järjestelyihin ja tarvittaviin resursseihin. Eri kokoisten tapahtumien järjestelyissä on otettava huomioon useita eri tekijöitä. Alla oleva kuva havainnollistaa e-urheilutapahtuman suunnittelun vaiheet:



Online-tapahtuma

Tämän tutkinnon osan toteutus tehdään valmiilla turnausjärjestelmällä kuten Faceit, Esportal jne. Online-tapahtumissa korostuvat viestintäkanavat ja niiden hyödyntäminen, esim. Discord yleiseen viestintään.

Osallistumisen tulee olla selkeää ja sääntöjen tulee olla hyvissä ajoin selvillä.

Ladataan ja tutustutaan vuoden 2022-toteutuksen materiaaleihin: Opiskelijoiden muistiinpanot vuodelta 2022.

Faceit turnauspohjana

Vuoden 2022 palautteen ja kokemusten perusteella suositus on, että online-turnaus järjestetään Faceit-palvelussa.



Tehtävä: Suunnittele turnaus (ryhmätehtävä)

Perustakaa testiturnaus FACEIT-palveluun.

Valitkaa peli (esim. CS2, Dota 2).

Päättäkää turnauksen formaatti (single-elimination, double-elimination, round robin).

Suunnitelkaa aikataulu.

Ohje turnauksen luomiseen

Tehtävä: Toteuta turnaus

Varmistakaa, että kaikki ymmärtävät säännöt.

Huolehtikaa, että tekniset asetukset ovat kunnossa ennen ottelua.